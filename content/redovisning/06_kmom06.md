---
---
Redovisning kmom06
=========================

Denna uppgift var inte så praktisk och att skriva rapporter är inte så kul tycker jag, och här behövdes det flera rapporter. Jag förstår dock varför det är viktigt att reflektera på dessa designelement och designprinciper.

Det var kul att skapa nya teman och att försöka leta fram passande bakgrunder. Jag tyckte att det var svårt att få saker att passa ihop när det gäller färger, men avståndet mellan element var lätt att balansera tack vare detta grid system.

Att utvärdera hemsidornas design var lärorikt. Det var lätt att se varför de mer populära hemsidorna ser ut som de gör efter att ha läst om designprinciper och designelement.

* **Hur känns det att tänka i termer av designelement och designprinciper?**

    Det känns bra. Jag tycker att jag alltid har tänkt på dessa element och principer när jag har designat hemsidans tema. Jag är en nybörjare när det gäller allt detta såklart men jag får en känsla i magen när jag ser obalanserade element och saker som inte passar ihop.

* **Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?**

    Jag ser tydligt att de väldesignade hemsidorna använder sig av de flesta designprinciper och element. Det jag främst ser är en minimalistisk design. Det är lätt att balansera element när man inte har många element, och det är lättare för användaren att fokusera på det hemsidan vill att den ska fokusera på. Det finns inte för många färger, och det som användaren kan interagera me har ofta rörelse och animationer.

* **Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?**

    Det gick bra. Det var svårt att variera färger och olika element och principer men i slutändan gick det bra. Jag gjorde inte många ändringar för jag tycker att mitt orginaltema hade en rätt så bra balans och tack vare denna kursens otroliga grid system så såg allting rätt så bra ut från början.

* **Har du en uppfattning om “the final touch” och vad det kan vara i sammanhanget webbdesign?**

    För mig personligen är "the final touch" de små detaljerna som kan ändra hela känslan av hemsidan. Det är saker som mindre animationer, precis rätt färgbalans och gruppering av element.

* **Vilken är din TIL för detta kmom?**

    Jag har lärt mig att bättre tänka på designen av en webbplats, och hur viktigt det är att använda rätt system så att man gör det lätt för sig att uppnå en balanserad och välfungerande design.
