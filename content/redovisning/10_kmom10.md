---
---
Redovisning kmom10
=========================

**1.1 För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt. Poängsättningen tar sin start i din text så se till att skriva väl för att undvika poängavdrag. Missar du att skriva/dokumentera din lösning så blir det 0 poäng. Du kan inte komplettera en inlämning för att få högre betyg.**

**Uppdrag 1 (Analys aktuell webbplatsdesign):**

För denna uppgift så valde jag tre hemsidor; YouTube, Ikea och If-försäkringar.

Jag ville inte välja hemsidor inom samma kategori eftersom det visar tydligt att dessa design trender inte är bundna till någon specifik typ av hemsida.

Det jag började med var att gå in på hemsidorna en efter en och använda dem. Jag navigerade runt i dem och testade de knappar och menyval som fanns. Jag använde även sökmotorerna väl och dokumentarade de trender som fanns.

Efter att ha gått genom det mesta som webbplatserna har att erbjuda skrev jag ner de gemensamma designprinciperna och elementen.

Jag började med att skriva rapporten och jämförde alla hemsidorna på plats i uppgiften.

Det jag hittade var att det fanns väldigt många likheter, speciellelt de som kommer med den minimalistiska design stilen. Det fanns även många likheter när det gäller typografin.

**Uppdrag 2 (Analys valfri):**

Jag valde att skriva en kortare rapport om IKEA och hur webbplatsen gömmer text och när den väljer att visa den.

Jag valde hemsidan eftersom att det finns många produkter med långa beskrivningar, och detta gjorde mig intresserad av hur och när de väljer att visa denna information.

I rapporten så klickar jag mig vidare från startsidan till ett objekt som jag valt av slumpen. Jag dokumenterar med bilder och text vad jag upptäcker.

Det jag förstod var att mer och mer information om objektet visades desto mer man klickade sig in på det.

**Uppdrag 3 (Hemsida):**

Jag skapade en hemsida till kunden Art Ist. Jag tyckte om musik temat och det finns mycket man kan göra med det.

Jag använde mig av min redovisa sida som grund eftersom att den hade alla moduler installerade och mycket som var färdigt redan. Det tar mycket tid att skapa en helt ny hemsida och jag anser att denna kursen lär oss att snabbt kunna skapa flera olika webbplatser med en och samma grund. Detta tycker jag om jätte mycket som programmerare.

Efter att jag fick hemsidan att fungera så tänkte jag på vilka bilder som var passande. Jag laddade hem dem och tänkte ut några olika teman som jag kunde skapa. Jag bestämde mig för ett ljust och ett mörkt tema. Med hjälp av bilderna så fick jag en känsla av vilken typ av artist jag ville föreställa mig, och det slutade med att Art Ist fick vara en rock/jazz artist och någon som skriver recensioner av musikföreställningar i sin blogg.

Hemsidan har en index, om och en blogg sida. De två första sidorna ger en bra förklaring av hemsidan och bloggen har själva innehållet som Art Ist skapar.

**Uppdrag 4 (Tema):**

Till Art Ists hemsida skapade jag ett standard tema som är väldigt ljust och glatt. Jag tänkte på designprinciper och designelement som unity, minimalism, färg, rörelse, accentfärger osv.
Det slutade med att jag skapade ett tema som har en mörk färg på texten mot en ljus bakgrund.

Bakgrundsbilden är ljus och har samma grundfärg som min accentfärg, sand-gul. Denna färg syns på detaljer i olika delar av webbplatsen.

Länkar fick en blå-grön färg så de är lätt synliga och allting som kan interageras med har en viss animation.

Temat är minimalistiskt och har inte många olika färger, utan för det mesta så är det vitt, svart samt den gula accentfärgen som används.

**Uppdrag 5 (Alternativt tema):**

Mitt alternativa tema är i princip mitt ljusa tema med en mörkare bakgrund och mörkare accentfärger. Jag tyckte om denna look för att det gav en mörkare "jazz" känsla, medan det ljusare temat gav en mer uppigande "rock" känsla.

Jag försökte ändå hålla de två teman likadana. Jag arbetade lite med layouten men hade svårt med att få det att se bra ut, så jag behöll layouten från det ljusare temat.

Flashbilden styr i stort sätt temats accentfärg som är en mörkare orange färg. Detta får temat att inte se för mörkt ut och det får allting att hänga ihop bättre, medan i det ljusare temat styrs accentfärgen av den ljusare bakgrundsbilden.

Designprinciper som unity och balans är viktigt för ett tema, men jag tycker att hemsidan följer dessa bättre om layout och färger på viktiga element är samma även om man byter tema. Det kan vara skönt att ha en mörkare look men ändå ha en familijär känsla.

**Uppdrag 6 (Förklara strukturen):**

Jag förklarar sjäva strukturen och varför den är bra på min om-sida. Här vill jag bara säga hur jag tänkte när jag analyserade strukturen av less koden.

Less är väldigt nytt för mig och det har underlättat skapandet av teman och olika layouts väldigt mycket. Jag insåg snabbt att man kunde dela upp kod i olika filer och samla ihop dem i en tema-fil.

Jag tittade på varför modulerna och filerna var importerade i den specifika ordningen, och det var för att de olika delarna är beroende av varandra.

Det smidiga är att importera allt, och sen använda en fil där man använder alla moduler och mixins för att skapa själva stilen, och sedan har man många variabler i slutet av filen som man kan ändra på för att snabbt skapa nya teman.

Denna struktur är riktigt bra och gör det kul och snabbt att skapa nya teman.

**1.2 Skriv ett allmänt stycke om hur projektet gick att genomföra. Problem/lösningar/strul/enkelt/svårt/snabbt/lång tid, etc. Var projektet lätt eller svårt? Tog det lång tid? Vad var svårt och vad gick lätt? Var det ett bra och rimligt projekt för denna kursen?**

Projektet gick bra att genomföra. Det var inte så svårt eftersom att projektet är i princip exakt det vi gjort för de andra deluppgifterna tidigare i kursen. Jag har lärt mig att analysera hemsidor bättre samt förstå mig på olika designprinciper.

Det tog givetvis lång tid att göra analyserna eftersom det inte är så kul tycker jag, men i helhet så var det givande.

Det var ett rimligt projekt, men jag skulle gärna sett mer praktiska krav när det gäller själva konstuktionen av hemsidan och mindre fokus på mer analysuppgifter.

**1.3 Avsluta med ett sista stycke med dina tankar om kursen och vad du anser om materialet och handledningen (ca 5-10 meningar). Ge feedback till lärarna och förslå eventuella förbättringsförslag till kommande kurstillfällen. Är du nöjd/missnöjd? Kommer du att rekommendera kursen till dina vänner/kollegor? På en skala 1-10, vilket betyg ger du kursen?**

Materialet och handledningen har varit i topp! Alla är supersnälla och hjälpsamma. Jag har inte gjort allting i tid men jag kännde ändå mig trygg att jag kunde lära mig allt i mitt egna tempo.

Denna kurs och den föregående har båda varit väldigt bra i sin struktur.

I början av kursen hade jag riktigt kul med videolektionerna som lärde mig mycket om desinax och olika tekniker man kan använda för att göra livet lättare för sig, men mot slutet var det lite för mycket analysuppgifter tycker jag.

Jag skulle rekommendera denna kursen, men den föregående var nog den roligaste hittills.

Betyget på kursen baseras på de snälla lärarna och hur bra själva dbwebb strukturen är. Det som drar ner betyget är, i min åsikt, analysuppgifterna som blir lite för repetetiva. Man förstår sig på designprinciper rätt så bra efter två kmom-uppgifter ändå, men jag kan ha fel!

Jag ger kursen ett betyg 8 på en skala 1-10.
